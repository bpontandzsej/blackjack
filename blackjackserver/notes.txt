A szakdolgozat a Huszonegy, más néven Blackjack nevű kártyajáték megvalósítása kliens-
szerver modell alapján, ahol a szerver játssza az osztó/bank, a kliensek pedig a játékosok
szerepét. A játékot egy hagyományos pakli francia kártyával játsszák. A klienshez tartozik egy
grafikus felület, amelyen a játékasztal, valamint egy chatablak szerepel, utóbbin keresztül a
játékosok kommunikálhatnak és a szerver információkat közölhet a játékosokkal. Egy játékban
1-6 számú játékos játszhat, akik külön-külön az osztó ellen játszanak, tehát nem egymás ellen.
A játék előtt a kliensek csatlakoznak a szerverhez. Amint az első kliens csatlakozott, elindul
egy visszaszámláló. Ha a játékosok száma elérte a maximum limitet vagy a visszaszámláló
elérte a nullát, a felek megkapják a zsetonjaikat és elindul a játék, amely a következőképpen
zajlik: körökre bontva játszik az osztó a játékosok ellen, egy kör egy játékbeli leosztásnak felel
meg. Egy körön belül a játékosok megteszik a tétjeiket, majd az osztó minden játékosnak és
saját magának oszt 2-2 lapot, a saját lapjai közül csak 1 kerül felfedésre, a kliensek lapjai
láthatóak lesznek az osztó és egymás számára is, akik ekkor a következő lépések közül
választhatnak: kérhetnek még lapot vagy megállhatnak. Amint a játékosok lépései lezajlottak,
az osztó az eddig ismeretlen lapját felfedi, majd a kliensekhez hasonló módon húzhat még lapot
vagy megállhat. A leosztást a játékos-osztó pár közül az nyeri, akinek a lapjainak összértéke
közelebb áll a 21-hez, de nem lépi azt túl. Amennyiben az osztó nyer, megkapja a játékos által
feltett tétet, viszont ha a játékos nyer, visszakapja a tétet, valamint az osztó ezzel megegyező
számú további zsetont ad a játékosnak. Egyenlőség esetén a játékos visszakapja a tétet. A játék
akkor ér véget amikor a osztó vagy az összes játékos zsetonjai elfogynak.


fix host és port
egyedi nickname
popup a kör végéről, kattintásig/vagy időzítve
ha lecsatlakozik valaki, visszacsatlakozási próba
következő játékos tétnél
lapok más elrendezése
esélyszámolás